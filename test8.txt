6
О  ди́вный  по́лче  страстоте́рпец  Христо́вых,  /  от  соплеме́нных  обезу́мевших  убие́нных!  /  О  му́ченицы  две́сте  два  деся́т  и  два,  /  за  ве́ру  правосла́вную  живо́т  свой  положи́вшии в  ца́рстве  Кита́йстем  безкра́йнем,  /  дре́внею  лжему́дростию  язы́честей  хва́лящемся!  /  Кто  возмо́жет просла́вити  стра́дания  ва́ша,  /  о́тче  Митрофа́не  богому́дре  / и  ча́да  твоя́  духо́вныя,  /  му́жие  и  же́ны,    ста́рцы  с  ю́ными  и  младе́нец  мно́жество!  /  Прииди́те,  ста́ните  с  на́ми  //  и  вдохнови́те  ны  восхвали́ти  ва́ше  торжество́.

8
Днесь  собо́р  святы́х  му́ченик,  /  священнотаи́нником  Митрофа́ном  предводи́мый,  /  духо́вную  трапе́зу                  мучениколю́бцем  предлага́ет,  /  ве́рою  правосла́вною  сияя́  а́ки  зве́зды  небе́сныя,  /  ника́коже  Со́лнца  Пра́вды  Христа́  отлуча́яся,  /  терпели́во  поноше́ния,  оклевета́ния,  муче́ния  и  сме́рть  /  от  рук  ихетуа́ней  прие́млет,  //  ра́дуяся  ра́достию  небе́сною.

-
Ки́ими  пе́сньми  духо́вными  похва́лим  блаже́нных, /            спле́тшихся  любо́вию  вку́пе  обою́?  /  пе́сньми  ра́достными  воспое́м  си́це  глаго́люще: /  ра́дуйтеся,  блаже́ннии  и  треблаже́ннии, / в  Боголю́бии  пожи́вшии,  /  смире́ние  и  поще́ние  сохра́ньшии,  /  и  ми́лостыню  да́рующии,  /  о  не́йже  са́м  Христо́с  та́ко  рече́:  /  блаже́ни  ми́лостивии,  я́ко  ти́и  поми́ловани  бу́дут. /  И  сего́  ра́ди  вопие́м  к  ни́м  си́це: /  пресла́вный  Пе́тре,      вку́пе  с  прему́дрою  Февро́ниею, /  моли́те  Христа́,  о  гра́де  сро́дствия  ва́шего,  //  и  на́м  низпосла́ти  ми́р  и  ве́лию  ми́лость.

6
Блаже́нно  и  треблаже́нно  оте́чество  ва́ше, /  блаже́н  и             гра́д,  в  не́мже  жили́ще  име́сте,  /  прече́стен  же  и  свя́т  хра́м,  / в  не́мже  положе́на  бы́ша  честна́я  телеса́  ва́ша, /                  пресла́вный  Пе́тре,  с  прему́дрою  Февро́ниею:  /  Христу́  моли́теся,    Его́же  от  ю́ности  возлюби́сте,  /  сохрани́ти  оте́чество  ва́ше,  //  и  душа́м  на́шим  дарова́ти  ми́р,  и  ве́лию  ми́лость.

-
Чистоту́  ума́  и  се́рдца,  /  целому́дрие  и  кро́тость  возлюби́в,  о́тче  Андре́е,  /  очерне́вшее  естество́  ми́ра  сего́  отве́ргл  еси́  /        и  устреми́лся  еси́  к  Соверше́нному,  /  Иже  Тро́йческий  и́мать  о́браз  и  число́.  /  Те́мже  любо́вь  и  красоту́  соверше́нную  //  Го́спода  Сла́вы  позна́л  еси́.

!!! бысть не рассмотрено как ударение
Изнача́ла  да́ром  облече́н  бысть  челове́к  /  тва́рем  имена́  нарещи́,  /  Христо́с  же  ве́рным  власть  даде́  / в  веще́ственных  о́бразех  Боже́ственная  печатле́ти,  /  и  я́ко  Луку́  от  Апо́столов,  /  та́кожде  и  тя  от  Це́ркве  Росси́йский  призва́,  избра́нниче  Бо́жий,  /  ко  свяще́нному  иконописа́нию,  //  да  просла́вится  чрез  о́бразы  си́ла  соде́тельная  Творца́  и  Го́спода.

8
От  ю́ности  восприя́л  еси́  Христа́  в  души́  твое́й,  преподо́бне, / и  па́че  всего́  вожделе́л  еси́  мирска́го  мяте́жа  уклони́тися:/  му́жески  в  пусты́ню  всели́лся  еси́,/  и  чада  послуша́ша  в  не́й,/  плоды́  смире́ния  возрасти́л  еси́. / Те́м  бы́в  Тро́ице  вселе́ние, / чудесы́  твои́ми  все́х  просвети́л  еси́,  приходя́щих  к  тебе́  ве́рою,/  и  исцеле́ния  всем  подая́  оби́льно:  о́тче  на́ш  Се́ргие, // моли́  Христа́  Бо́га,  да  спасе́т  ду́ши  на́ша.

6
Дне́сь  ве́рнии  Христоимени́тии  наро́ди  соше́дшеся, / ра́дости  испо́лнимся, / и  ли́к  соста́вльше,  духо́вне  пра́зднуем,/  во  благонаро́читое  торжество́  преподо́бнаго  отца́,/  во  псалме́х  и  пе́ниих  Христу́  вопию́ще: / Ты́  прояви́л  еси́,  Влады́ко  Христе́,/  после́днему  ро́ду  на́шему,  такова́го  чуде́с  дарова́теля,/  вели́каго  засту́пника  всея́  земли́  росси́йския: / но,  о  преподо́бне,  и  богому́дре  о́тче  Се́ргие!/  Моли́ся  приле́жно  Христу́  Бо́гу  на́шему  за  все́х, // ве́рою  и  любо́вию  тя́  почита́ющих.

!!! во 2 строке нет ударения на "ум", в разметке нет акцента
Вся  земна́я  оста́вил  еси́,  /  к  Небе́сным  возложи́в  ум  твой,  /  Христу́  Еди́ному  в  след  ходи́ти  восхоте́л  еси́,  /  преподо́бне  о́тче  наш  Ти́хоне;  /  сего́  ра́ди  безмо́лвно  жи́ти  взыска́л  еси́,  /  в  пусты́ню  уклони́выйся,  /  в  не́йже  подвиза́вся,    житие́    а́нгельское  притяжа́л  еси́.  /  Того́  ра́ди  благода́ть  прие́м  от  Бо́га  /  исцеля́ти  неду́ги  разли́чныя,  /  Тому́  моли́ся,  преподо́бне,  //  поми́ловатися  душа́м  на́шим.

-
Весели́ся  и  ра́дуйся,  свята́я  и  боголюбе́зная  пусты́ня,  /  воспита́вшая  досточу́днаго  сего́  отца́  на́шего  Ти́хона,  /  его́же  житие́м  освяти́ся  ме́сто,  /  на  не́мже  в  жи́зни  сей  ве́рою  послужи́л  есть  Го́сподеви,  /  и  просла́вися  чудесы́  богодарова́нными:  /  се  бо  и  по  преставле́нии  свое́м  источа́ет  оби́льная  исцеле́ния  /  всем,  приходя́щим  с  ве́рою. / Сего́  ра́ди  любо́вию  благоче́стне  целу́юще /  святы́й  о́браз  священноле́пнаго  его́  подо́бия,  усе́рдно  возопии́м: /  о  всеблаже́нне  о́тче  наш  Ти́хоне, /  непреста́нно  моли́ся                  Христу́  Бо́гу  /  оте́честву  на́шему  мир  и  благоде́нствие  дарова́ти,  /  нам  же,  христоимени́тым  лю́дем,  //  испроси́  мир  и  ве́лию  ми́лость.

-
Ки́ими  пе́сненными  добро́тами  /  воспое́м  Петра́  и  Па́вла?  /  Богоразу́мия  криле́,  прелете́вшия  концы́  /  и  к  Небеси́  возне́сшияся, /  ру́це  Ева́нгелия  благода́ти,  /  но́зе  и́стиннаго  пропове́дания,     ре́ки  прему́дрости,  /  кре́стныя  ро́ги,    и́миже  де́монов  бровь   Христо́с  низложи́,  //  име́яй  ве́лию  ми́лость.

-
Трикра́тным  вопроше́нием,  /  е́же:  Пе́тре,  лю́биши  ли  Мя?  /  трикра́тное  отверже́ние  Христо́с  испра́вил  есть.  /  Те́мже  и  к  Тайнове́дцу  Си́мон:  /  Го́споди,  вся  ве́си,  вся  зна́еши,  /  Ты  ве́си,  я́ко  люблю́  Тя.  /  Те́мже  к  нему́  Спас:    паси́  о́вцы  Моя́,  паси́  избра́нныя  Моя́,  /  паси́  а́гнцы  Моя́,  я́же  Моею́  кро́вию    снабде́х  во  спасе́ние.  /  Того́  моли́,  Богоблаже́нне  апо́столе,  //  дарова́ти  нам  ве́лию  ми́лость.

6 !!! 5 строка - не ударения на крест, разметка неверна
Всю́  отложи́в  вре́менную  сла́ву  ми́ра,  /  сия́нием  Ду́ха                 Свята́го  просве́щся,  /  Дании́ле  Богому́дре,  /  стра́стная  взыгра́ния  воздержа́нием  изсуши́л  еси́:  /  и  ле́гкое  Ева́нгельское  бре́мя  восприя́л  еси́,  крест  тво́й,  /  и  после́дуя  Влады́це  Христу́,  /  обре́л  еси́  ле́ствицу  Небе́сную:  /  по  не́йже  восше́д,  дости́гл  еси́  Го́рняго  Иерусали́ма,  /  и  Христо́ва  Ца́рствия  сонасле́дник  яви́лся  еси́:  /  и  со  Ангелы  ра́дуяся  Боже́ственнаго лицезре́ния Его́ наслажда́ешися: //  Его́же  моли́  душа́м  на́шим  дарова́ти  ми́р  и  ве́лию  ми́лость.

-
Богоизбра́нная  степенноросси́йская  о́трасль  /  и  насле́дник  держа́внаго  престо́ла  бы́л  еси́,  /  Богому́дре  кня́же  Дании́ле:    на  земли́  бо  живя́,  /  у́мная  очеса́  твоя́  возводи́л  еси́  к  Живу́щему  на  Небесе́х  Бо́гу, / и  ны́не  все́льшися  с  весе́лием  во  дво́р  Небе́сный, /  блаже́нныя  души́  твоея́  у́мную  зе́ницу  обраща́й  на                            страну́  Росси́йскую,  /  и  призира́й  на  держа́ву  на́шу  /  и  на  гра́д  тво́й  и  на  оби́тель  твою́  святу́ю:  /  в  не́йже  многоцеле́бныя    мо́щи  твоя́  святы́я  //  Христо́вою  бла́гостию  су́ть  храни́мы.

-
О,  ди́вное  чу́до!   Во  мра́це  безбо́жия  и  гоне́ний  на    Це́рковь  Ру́сскую  /  Серафи́м  Вы́рицкий  свет  лю́дем  быва́ет,  /  па́стырь  духо́вный  и  чадолюби́вый, /  моли́твенник    пла́менный  и  дерзнове́нный,  /  исто́чник  утеше́ния  и  исцеле́ний,  /  к  нему́же  с  любо́вию  возопии́м: /  испроси́  чту́щим  с    любо́вию  па́мять  твою́  //  мир  и  ве́лию  ми́лость.

-
Глас  моли́твенный  в  ве́си  Вы́рицстей  возно́сится, /                 Серафи́м  бо  преподо́бный /  хода́тайствует  пред      Бо́гом  о  лю́дех  правосла́вных,  /  угнета́емых  и  убива́емых  от  власте́й  безбо́жных,  /  да  не  оскуде́ют  ве́рою  в  Про́мысл  Бо́жий  /  и  в  терпе́нии,  Христа́  Бо́га  прославя́юще,  //  ве́рными  ча́дами  Це́ркве  Правосла́вныя  пребу́дут.  

-
О,  преди́внаго  чудесе́!  /  Яко  еди́н  от  дре́вних,  /  подви́жник  ве́ры  и  благоче́стия  /  в  Алекса́ндро-Не́встей  ла́вре  явля́ется  /  и  насле́дник  благода́тных  даро́в /  преподо́бнаго  Варна́вы     Гефсима́нскаго  быва́ет,  /  ему́же  возопии́м  с  любо́вию:  /  ра́дуйся,  преподо́бне  Серафи́ме,  //  те́плый  наш  пред  Бо́гом  моли́твенниче.

- !!! последняя строка - иногда последий акцент на "душах"
Все́  отло́жь  мирско́е  мудрова́ние,  / поте́кл  еси́  ра́дуяся  / в  сле́д  Христа́  Бо́га  на́шего.  / Ему́же  во  все́м  животе́  твое́м  / нело́жно  рабо́тая,  / показа́л  еси́  труды́  и  по́двиги,  / и  по́льзу  мно́гим  сотвори́л  еси́,  / и  убели́л  еси́  ри́зу  душе́вную, сне́га  беле́йши:  / да  во  все́м  послушли́в  бы́в  Христу́,  // со  дерзнове́нием  моли́ся    о  душа́х  на́ших.

-
Единоро́днаго  Сы́на  Бо́жия  возлюби́л  еси́,  /и  Тому́  Еди́ному  служи́ти  возжеле́л  еси́,  / свя́те  Иоа́нне,  Ему́же  вве́рился  еси́,  глаго́ля:  /   жи́знь  моя́  во  Христе́  е́сть. /  Сего́  ра́ди  потща́лся  еси́ /    вся́  ко  благоугожде́нию  Го́сподеви  //     и  му́дрствовати,  и  де́яти.

-
Еди́ному  Бо́гу  любо́вию  прилепля́яся,  свя́те  Иоа́нне,  / при́сно  попече́ние  о  стра́ждущих  и  отверже́нных  име́я,  /   ско́рый  помо́щник  тем  яви́лся  еси́,  /     сего́  ра́ди  си́ла  благода́ти  Бо́жия  /      содева́ет  тобо́ю  ве́лия  чудеса́,  / обраща́я  неве́рных  к ве́ре  во  Христа́  / и  к  жи́зни  во  сла́ву  Бо́жию. /Еди́ному  Бо́гу  любо́вию  прилепля́яся,  свя́те  Иоа́нне,  / при́сно  попече́ние  о  стра́ждущих  и  отверже́нных  име́я,  /   ско́рый  помо́щник  тем  яви́лся  еси́,  /     сего́  ра́ди  си́ла  благода́ти  Бо́жия  /      содева́ет  тобо́ю  ве́лия  чудеса́,  / обраща́я  неве́рных  к ве́ре  во  Христа́  //   и  к  жи́зни  во  сла́ву  Бо́жию.

-
Живонача́льною дла́нию / уме́ршия от мра́чных удо́лий /  Жизнода́вец воскреси́в всех Христо́с Бог, /   воскресе́ние подаде́ челове́ческому ро́ду: //    есть бо всех Спаси́тель,  Воскресе́ние и Живо́т, и Бо́г всех.

-
Стра́х  Госпо́день  всели́ся  в  се́рдце  твое́,  /и  от  сего́  разуме́л  еси́  лу́чшая,  /е́же  по  Боже́ственному  пути́  ше́ствовати.  /И  яви́лся  еси́  ра́вен  святы́м  отце́м,  Мака́рию  и  отцу́  Ону́фрию,  /и  Па́влу  Фиве́йскому,  и  Макси́му  чу́дному,  и  Проко́пию:  /си́х  подража́тель  изря́ден  бы́л  еси́  /Ангельскаго  и  безвеще́ственнаго  жития́.  /И  я́коже  Ангел  све́та  неизме́нно  рабо́тая  твоему́  Влады́це,/преблаже́нне Васи́лие,  //  моли́  спасти́  ду́ши  на́ша.